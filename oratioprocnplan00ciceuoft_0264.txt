148 COMMENTARIUS.

cium fortasse de octo uel decem tribuum uoluntate certum fuisse, earumque suffragia se latu-
rum esse sciuisse, tamen is numerus non tantus erat, ut aedilis posset creari. Totidem tribuum
suffragia puta Plotium habuisse deuincta: nec is sperare poterat, se aedilem futurum esse. At-
qui si inter utrumque conueniebat, sibique inuicem id effecturos se esse promittebant, ut quas tri-
bus Plancius se esse laturum sciebat, earundem suffragia Plotius ferret, eodemque modo Plan-
cius cas una tribus ferret, a quibus Plotius se declaratum aedilem iri sciebat, tum profecto
fieri non potuit, quin ceteri conpetitores dimouerentur, Planciusque et Plotius aediles fierent.
Eiusmodi pactum autem eo faciliori negotio confici potuit, quo unusquisque eorum, qui coi-
bant, 111 tribubus, quas sibi deuinxerant, gratiosior erat. Itaque quae tribus uerbi caussa Plan-
cio unice fauebant, eas cum alterius etiam candidati nomen tabellis, quas 111 cistas coiciebant, in-
scribere deberent — nam binorum semper candidatorum nomina ab unaquaque tribu in comitiis
aediliciis simul tabellis inscribi debuisse sponte intellegitur — facile apparet, lubentissume cum
Planci nomine Ploti nomen tabellis inscripturas fuisse, cum id Plancio plurumum prodesse
uiderent. — Ceterum uide quae de significatione uerbi coitionis a uiris doctis non satis per-
specta Proleg. L. 111. C. III. ἕ. 2. p. LXXV sqq. exposuimus.

Sequitur, ut quibus argumentis Laterensis coitionem esse factam probare studuerit, uidea-
mus. Adtulit ille duo, a Cicerone breuiter relata, primum quod tribus plerasque cum Plotio
tulerit Plancius, alterum, quod nonnullas tribus punctis paene totidem cum Plotio tulerit
Plancius.

Ac prioris quidem argumenti haec est sententia, ab interpretibus nou perspecta, plerasque
tribus, quas Plancius tulerit, una cum Plancio Plotium suffragiis suis declarasse aedilem.

Ex iis, quae de uerbo coitionis monuimus, facilest intellectu, cur ista res Laterensi uideri
debuerit suspicionem coitionis habere. Ille sic ratiocinabatur. Si cunctus populus nulla corru-
ptus largitione unice Plancio et Plotio fauisset, probabilest, omnium omuino tribuum maxu-
mam partem tabellas Planci et Ploti nominibus inscriptas 111 cistas fuisse coniecturam. Atqui
nec tulerant ambo omnis tribus, nec alias Plancius alias Plotius, set quas Plancius easdem
paene omnis Plotius etiam tulit. Iam si Laterensis hoc praeterea conpertum habebat, id quod
fieri facile potuit, in altera parte tribuum, quas Plancius et Plotius tulerant, minume Plan-
cium, in altera minume Plotium fuisse gratiosum: tum profecto, culn nibilominus ab isdem
paene omnibus tribubus, quas Plancius tulerat, Plotium etiam declaratum aedilem intellexisset,
necessario Plancium cum Plotio coiuisse suspicari debebat.

Istam uero suspicionem uehementer augeri oportebat, si demonstrari potuit, in isdem ta-
bellis paene onmibus tribus cuiusdam, in quibus Planci nomen inscriptum erat, Ploti nomen,
alterius aedilis, fuisse scriptum, ideoque eosdem homines paene omnis tribus illius, quorum
suffragia Plancius tulerat, alterum aedilem Plotium declarasse. Quod quamquam Laterensis,
eui tabellarum inspiciendarum potestas non esset data, certo probare minume potuit, tamen
concludeie iure ex eo potuit, quod tribus quasdam totidem paene punctis Plancium cum Plo-
iio tulisse audiuerat. Finge enim, Plancium et Plotium tribum quampiam, quae ex centum
hominibus constiterit, ita tulisse, ut Plancius octoginta et duo, Plotius septuaginta et octo pun-
cta, Pedius uiginti et duo, Laterensis octodecim ferret: ecquid uerosimilius, quam septuaginta
et octo illa, quae tulit Plotius, suffragia ab isdem esse hominibus lata, qui Plancium octoginta
et duobus sull'ragiis aedilem declarauerant'? quamquam fieri utique potuit, ut de septuaginta et
octo illis suffragiis, quae Plotius tulerat, uiginti et duo ab aliis lata essent, quam ab iis, quo—

