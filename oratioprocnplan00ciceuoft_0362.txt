2¹46 COMMENTARIUS. CAP. XLII. §.1o4.

stlagno in metu meo) Cum de Planci salute uehementer timeam. MANUTIUS.

Subito) Statim postquam nostras uidi lacrumas. Atque hoc dicit, non quia iustitiae caussa iam
satis disputata et defensa diffidat, set ut iustitiae misericordiam addat. RIANUTIUS.

Uos eosdem in hoc conseruando ficturos, qui fueritis in me, quoniam istis uostris lacrumis
cle illis recordor, quas pro me saepe et multum profudistis) Aduerbium saepe alterum extorsit
multum. Tullione ipsi, an descriptoribus ? Nulla est uarietas3 atque ita Uergilius III. Aen. 548.
Et multum lacrumas uerba inter singula fundit. Quid quaerimus ? Graecum est πολλὸν ὃοῖκρυας
Catullus tamen LXVII, 17. de coma Berenicis ex Callimacho maluit, Ubertim thalami quas intra
limina fundunt. Set huic locutioni, si poeticam dicas, defensiones aliae non desunt. Certe multas
usitatius dicere, quid erat negoti? quo esset emendatio ista fortasse periculosior. Tempus uero illut
omnino significat, quo in exilium profectus est, de quo pro domo c- 220: quid illa tot uirorumfor-
lissumorum milia? quid nostri equites Romani? quid senatus? quid denique omnes boni? si
nulla erat uis, cur me flentes potius prosecuti sunt, quam aut increpantes retinuerunt aut irati
reliquerunt? Neque solum tum fleuerunt, cum Cicero affluit, uerum etiam saepe toto discriminis
illius acerbissumi tempore. Set qui eum retinere ac conseruare non potuerunt, idem Plancium
poterant. Dici ergo nequit, uos Plancium conseruaturos, utme conseruastis, set ut me conseruare uo·
luistis , uel potius, ut me restituistis. Spes etenim atque omen, quod ex his lacrumis capitur, non
uoluntatem tantummodo, set ipsum inprimis exitum spectat. Atque ut iudicum lacrumae spem
omenque absolutionis Plancio adferebant, ita in Tulli periculo, quod tollere ipsi non poterant, at-
que in ipsa fuga profusae, restitutionis spem dederint necesse est, quam perficere potuerunt. Uel
igitur in me explices erga nze, uel, si repetendum est conseruando, erit idem quod restituendo3
ratione tamen habita uoluntatis, quae bonis omnibus eadem semper fuit. GARATON 1L’S. Nihil hoc
in loco insolenter dictum nihilque mutandumst. Uerba in hoc conseruando Significant: in Plau·
cium, qui conseruari debet uel conseruandus est, sententiaque totius loci haec est: spero, uos eos-
dem in hunc, qui conseruari meretur, futuros esse, qui fuistis in me, id est, uos eosdem huic salu-
tem daturos esse, qui mihi reddidistis. Cfr. §. 102. . Quod praeterea multum deleri uolt Garato-
nius, in eo uehementer fallitur. Eiusmodi uerba numquam addiderunt interpretes. Male autem
et inconcinne pro multum Cicero multas scripsisset, cum ubique praecedente aduerbio saepe ex
recto latini sermonis usu aduerbium multum sequi soleat. Uei-ba lacrumas profundere unius ueluti
uerbi instar habenda sunt. Rectissume autem saepe et multum flere dici, nemo non sponte intellegit.

 

 

